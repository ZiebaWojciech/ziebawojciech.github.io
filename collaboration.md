---
layout: page
hero_height: is-small
---

# Współpraca

Prowadząc wiele inicjatyw związanych z organizacją konferencji (Confitura), cyklicznych spotkań dla programistów (spotkania WJUG, Jinkubator, Scalania, Spring Labs) oraz warsztatów i projektów tematycznych (Devoxx4Kids) oferujemy firmom zainteresowanym współpracą z WJUG szereg możliwości.
Spotkania partnerskie

**Najprostszą formą współpracy jest zostanie partnerem jednego ze spotkań. Wystarczy skontaktować się z nami [mejlowo](mailto:leaders@warszawa.jug.pl), by uzyskać szczegółowe informacje.**

Partnerstwo może przybierać rożne formy. Najmniej wymagającą jest wpłata określonej kwoty (wystawiamy fakturę VAT), ale gorąco zachęcamy do fundowania biletów na konferencję (np. do rozlosowania pośród uczestników czy w ramach konkursu), materiałów do nauki (książek, kursów, szkoleń) oraz przydatnych narzędzi (np. licencji na środowiska deweloperskie).

W zamian udostępniamy dla partnera rozpoczęcie spotkania, umożliwiamy rozstawienie materiałów promocyjnych, zamieszczamy informację o współpracy i logo partnera na stronie spotkania oraz rozgłaszamy je we wszystkich kanałach społecznościowych. Istnieje również możliwość rozdania ulotek firmowych partnera.

Na prezentację podczas otwarcia spotkania przeznaczamy 10 minut. Sądzimy, że krótkie wprowadzenie o obszarach działalności firmy i jej oczekiwaniach rynkowych oraz ofert pracy znacząco zwiększa możliwości pozyskania wartościowych pracowników z szeregów naszej grupy i później, po opublikowaniu nagrania ze spotkania.

Zwracamy uwagę na tzw. „gęstość informacji”. Z przyjemnością poświęcimy kilkanaście minut, żeby dowiedzieć się, czy w danej firmie warto pracować. Ważne są technologie, tematy projektów, stawki, nadgodziny, czy w okolicy jest dobre jedzenie, czy w godzinach pracy mogę pójść do lekarza lub odebrać dziecko z przedszkola, narzędzia i metodologia pracy, czy mogę pracować z domu, ścieżka kariery, i tym podobne.

Zachęcamy do delegowania na nasze spotkania osób technicznych.

## Sponsorowanie konferencji

Kolejną formą współpracy jest sponsorowanie konferencji Confitura, która odbywa się zwyczajowo w lipcu. Szczegółowe warunki współpracy można ustalić poprzez skontaktowanie się z kapitułą Confitury: [confitura@confitura.pl](mailto:confitura@confitura.pl).
